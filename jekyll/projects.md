---
layout: halfpage
permalink: /projects/
title: Projekty
excerpt:
languages:
- pl
---
Od ponad 40 lat Koło Studentów Informatyki zrzesza osoby, które pasjonują się najnowszymi technologiami. Dzięki temu nasi Kołowicze zrealizowali już wiele autorskich projektów - zarówno czysto programistycznych jak i hardware'owych. Poniżej znaleźć możesz opisy części z nich. Jeżeli ty także masz pomysł, który może zmienić świat koniecznie zajrzyj do zakładki Centrum projektowe. Polecamy także [naszego GitHuba](http://github.com/KSIUJ), gdzie ląduje kod źródłowy większości projektów.

- [KSI Camp ](/ksi-camp/)
- Drukarka 3D - prusa i3\\
Złożona z części przez naszych członków!
- Klaster obliczeniowy\\
Co można zrobić ze starym, niepotrzebnym sprzętem komputerowym? W KSI na pewno nadamy mu nowe życie :) Właśnie w ten sposób powstał pomysł zbudowania klastra obliczeniowego. Poza koniecznością ułożenia jakoś 24 komputerów w jednym miejscu trzeba rozwiązać problem ich włączania i sterowania oprogramowaniem - tym zajmujemy się w serwerowni.
- Informator\\
Informator powstał przy współpracy WRSS oraz wszystkich Kół Naukowych na naszym Wydziale. Każdy zagubiony student pierwszego roku (i nie tylko!) znajdzie w nim aktualne informacje o studiowaniu na naszej uczelni, strukturze Wydziału czy procedurach. W informatorze zamieszczone zostały również informacje o Kołach Naukowych działających na WMiI, najciekawszych spotkaniach, warsztatach, konferencjach czy seminariach. Cały poradnik jest dostępny na GitHubie w formie plików Markdowna. Jeżeli chciałbyś się przyczynić do wzrostu jakości poradnika - zobacz koniecznie! Dzięki zastosowaniu automatyzacji - w tym przypadku przez kołowego Jenkinsa - zaraz po zaakceptowaniu pull requesta Twoje zmiany pojawią się na stronie głównej we wszystkich dostępnych formatach. Do parsowania Markdowna używamy pandoc dzięki któremu zapewniamy pliki .epub, .mobi, .pdf i wersję html. \\
Informator można znaleźć na [http://informator.ksi.ii.uj.edu.pl](http://informator.ksi.ii.uj.edu.pl)
- Zamek elektroniczny\\
Kto nigdy nie zgubił/zapomniał klucza niech pierwszy rzuci kamień :) A co w przypadku gdy oprócz ciebie z tego klucza korzysta około 50 osób? Skutki mogą być opłakane. Po kilku nerwowych poszukiwaniach i niezaplanowanych wycieczkach klucza do Bielska zapadła decyzja - montujemy zamek elektroniczny!
- Interaktywna strona Dnia Wydziału\\
Dzień Wydziału to jedno z największych wydarzeń organizowanych na naszym Wydziale. Co roku setki licealistów z całej Polski biorą udział w warsztatach i wykładach na WMiI, by przez jeden dzień poczuć się jak prawdziwi studenci. Jest to także olbrzymie wyzwanie od strony organizacyjnej - zgłaszanie grup zorganizowanych, ustalanie harmonogramów poszczególnych wycieczek, kierowanie zabłąkanych licealistów do odpowiednich sal w budynku - w tym wszystkim pomóc ma powstająca właśnie interaktywna strona Dnia Wydziału.
- Gutenberg \\
To nasz system wydruku przez przegląarkę razem z modułem dla administratorów.
- KSIrcianka \\
Najmniej techniczny, za to najbardziej chyba popularny z realizowanych przez nas projektów. Gra karciana całkowicie oparta na działalności naszego Koła - wszystkie postaci oraz wydarzenia w grze mają swoje odzwierciedlenie w rzeczywistym życiu. Błąd USOSa, wypad do Kauflandu po drodze na Wydział czy egzamin z dyskretnej - kto ze studentów naszego wydziału nie miał z nimi do czynienia? Cel jest prosty - nie dać się wyrzucić ze studiów! Jesteś na tyle odważny by zaryzykować? Wpadnij do siedziby naszego Koła i rozegraj partyjkę (lub trzy :) ) KSIrcianki.

{% image_set photos/pages/projects %}
