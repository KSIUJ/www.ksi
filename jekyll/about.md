---
layout: halfpage
permalink: /about/
title: O KSI
excerpt: Kilka słów o naszym Kole
languages:
- pl
---
KSI - czternasta litera alfabetu greckiego (który z pewnością poznasz na Wstępie do Teorii Mnogości) na naszej uczelni zyskała szczególne znaczenie. Pod tym symbolem kryje się bowiem Koło Studentów Informatyki UJ - organizacja, którą powinien znać każdy student informatyki (i nie tylko!). Od prawie 40 lat zrzeszamy kreatywne i ciekawe świata osoby, które nie chcą ograniczać się wyłącznie do obowiązkowych zajęć na uczelni. Co więc robimy?

Bierzemy udział w organizacji wydarzeń, takich jak:

- Studencki Festiwal Informatyczny ­- największa studencka konferencja IT w Polsce, organizowana od 2005 roku;
- Konferencja IT Academic Day (Microsoft), Facebook tech talk, Google tech talk -­ spotkania z pracownikami największych firm IT na świecie, połączone z pizza party ;).
- Dzień Wydziału, Festiwal Nauki, Małopolska Noc Naukowców ­- gdzie prowadzimy popularnonaukowe warsztaty i pokazy skierowane głównie do uczniów.

Rozwijamy pomysły i projekty naukowe w ramach Centrum Projektowego:

- w ramach naszej serwerowni umożliwiamy postawienie własnego serwera (fizycznego lub wirtualnego), otrzymanie zewnętrznego IP z puli Koła i odblokowanych przez adminów wydziałowych potrzebnych portów;
- posiadamy drukarkę 3D (zbudowaną przez naszych członków!);
- tworzymy własny system dostępu do siedziby Koła z użyciem zamka elektronicznego, wymagający od członka tylko legitymacji studenckiej;
- udostępniamy stanowiska do pracy i programowania, a wkrótce będziemy mieli również klaster obliczeniowy;
- udostępniamy warsztat, gdzie możesz spokojnie przylutować, spiłować, skręcić, rozkręcić, zdiagnozować, czy też w jeszcze bardziej kreatywny sposób wykorzystać wszystkie dostępne u nas części i narzędzia;
- jesteśmy otwarci na nowe pomysły - zawsze znajdziesz u nas osoby i narzędzia, dzięki którym możliwa będzie zamiana planów na realny efekt!

Dbamy o dobrą atmosferę, nawiązujemy owocne znajomości i odpoczywamy:

- w naszej siedzibie posiadamy wygodne kanapy i planszówki - niezastąpione w odreagowywaniu stresu przed egzaminem czy też codziennym relaksie w przerwach między zajęciami;
- pomagamy zrozumieć (i zdać!) przedmioty matematyczne i informatyczne - w Kole zawsze znajdziesz kogoś kto przeżył już dyskretną czy analizę i chętnie pomoże Ci w pokonaniu wszelkich trudności;
- dbamy o to by nie umrzeć z głodu - w końcu nie samym programowaniem żyje człowiek (choć dla niektórych może to być zaskoczeniem :) ) - w naszej siedzibie skorzystać możesz z mikrofalówki, lodówki, czajnika czy tostera i w doborowym towarzystwie zaspokoić jednocześnie głód fizyczny i głód wiedzy.

Jednak nasze Koło to przede wszystkim Wy. Ci, którzy w przerwie między jednym wykładem a drugim przyjdą do naszej siedziby w sali 1173, zrobią sobie kawę lub tosta i usiądą na jednej z kanap. Ci, którzy godzinami dyskutują na temat wyższości C++ nad Javą (lub odwrotnie), rozwiązują skomplikowane zagadki programistyczne lub męczą się nad kolejnym zestawem zadań z algebry. Ci, którzy po prostu przyjdą do nas spotkać się ze swoimi znajomymi i pograć w planszówki.

Chcesz dowiedzieć się o nas czegoś więcej? Skontaktuj się z nami! Pamiętaj: nie musisz być od razu członkiem Koła, aby przyjść i po prostu posiedzieć!

Ludzie KSI
------
- prof. dr hab. inż. Marek Skomorowski - opiekun Koła
- Adam Piekarczyk - prezes, administrator serwerowni
- Wojciech Sabała - wiceprezes
- Adam Pardyl - wiceprezes, administrator serwerowni
- Szymon Smykała - skarbnik
- Dominik Wołek - sekretarz
- Michał Herda - administrator serwerowni
- Mateusz Maćkowski- administrator serwerowni
- Dominika Zając- członek Komisji Rewizyjnej
- Jakub Kiermasz - gospodarz

{% gallery %}
/photos/pages/about/ksircianka.jpg: Gra o naszym Kole
/photos/pages/about/my.jpg: 4/5 zarządu podczas Google Hash Code
/photos/pages/about/nauka1.jpg
/photos/pages/about/nauka2.jpg
/photos/pages/about/nauka3.jpg
/photos/pages/about/nerdy.jpg
/photos/pages/about/WP_20150914_17_30_57_Pro.jpg
{% endgallery %}

Dokumenty
------
- [Statut Koła Studentów Informatyki UJ](/files/statut2017.pdf)
