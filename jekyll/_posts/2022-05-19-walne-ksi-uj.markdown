---
layout:	post
title: Walne Zgromadzenie Członków - sprawozdanie
date: 2022-05-19 18:00:00
post_img_url: /images/zarzad_walne_2022.png
language: pl
---
W miniony czwartek (19 maja) w siedzibie Koła odbyło się coroczne Walne Zgromadzenie Członków Koła Studentów Informatyki UJ. Pomimo braku zlewu posiedzenie przebiegło w miłej atmosferze, a wszystkie punkty porządku obrad udało się wypełnić bez większych problemów.

Jak co roku, podczas spotkania pożegnaliśmy ustępujący Zarząd, który wygłosił sprawozdanie ze swojej działalności oraz wysłuchał komentarzy Komisji Rewizyjnej bacznie przyglądającej się jego poczynaniom. Osiągnięcia ustępującego Zarządu zostały zaopiniowane pozytywnie, a członkowie nowego Zarządu uważnie przysłuchiwali się pozostałym komentarzom. Cytując klasyka: "Myślę, że warto przypomnieć zwycięski Zarząd KSI ze spotkania z Komisją Rewizyjną w sezonie 21/22:"
- Daniel Barczyk (Prezes)
- Wiktor Prządka (Wiceprezes)
- Paweł Ryś (Skarbnik)
- Paweł Gmerek (Członek Zarządu)
- Karol Sygiet (Członek Zarządu)
- Filip Szymeczko (Członek Zarządu)

Podczas Zebrania padły również podziękowania dla niezastąpionych Członków naszego Koła, bez których jego życie nie byłoby takie samo. Mowa o roli Gospodarza, którą pełniła Monika Mikuła, która zawsze dbała o przekąski i napoje dla Członków Koła, jak i również o Sysadminach dbających o infrastrukturę sieciową Koła - w tej roli wystąpili Piotr Zieliński, Mikołaj Janusz oraz Jakub Parapura.

Po wzruszającym powspominaniu wydarzeń i wyjazdów z ostatniego roku przyszedł czas na podjęcie decyzji o przyszłości Koła. Po zaciętej rywalizacji i skrupulatnym podliczeniu głosów przez Komisję Skrutacyjną wybrany został skład Zarządu na kadencję 22/23 w składzie:
- Filip Szymeczko (Prezes)
- Dominika Duda (Wiceprezes)
- Paweł Ryś (Skarbnik)
- Agata Brachmańska (Członek Zarządu)
- Tomasz Miśkowicz (Członek Zarządu)
- Franciszek Stachura (Członek Zarządu)

Dziękujemy wszystkim gościom za przybycie, a w szczególności Adamowi Zydroniowi za wystąpienie w niezastąpionej roli Komisarza. Obiecujemy, że wszystkich Członków czeka kolejny dobry rok! 🎉
