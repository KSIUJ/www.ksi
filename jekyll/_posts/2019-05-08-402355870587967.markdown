---
layout: post
date: 2019-05-08 13:45:28
language: pl
title: Aktualności
post_img_url: /images/fb/59948382_2498149870218767_1183863106137227264_o.jpg
---

❗Zagłosuj na https://www.usosweb.uj.edu.pl/kontroler.php?_action=dodatki%2Fwybory2%2Findex ❗

W KSI UJ wiemy jak ważna jest współpraca między studentami, a władzami Wydziału. Zdecydowaliśmy się wesprzeć najodpowiedniejszych naszym zdaniem kandydatów do Wydziałowej Rady Samorządu Studentów WMiI. To właśnie WRSS jest pierwszą linią pomocy studentom, dba o jakość nauczania, opiniuje zmiany w programach studiów, stoi na straży praw studenta czy organizuje wydarzenia kulturalne.

Nasi kandydaci do WRSS WMiI to:
1. Daniel Barczyk, pierwszy rok TCS,
2. Jakub Kiermasz, drugi rok II,
3. Adam Pardyl, trzeci rok TCS,
4. Mariola Woźniak, pierwszy rok II.

Nasz zespół składa się zarówno z weteranów obeznanych w tajnikach UJ-towej biurokracji - członków Zarządu jednego z najprężniej działających kół naukowych na UJ, jak i młodych kandydatów z nowymi pomysłami. Reprezentują oni zarówno Instytut Informatyki jak i Zespół Katedr i Zakładów Informatyki Matematycznej. Razem tworzą kompetentny i skuteczny zespół, gotowy reprezentować interes studentów kierunków informatycznych przed władzami Wydziału Matematyki i Informatyki UJ. Łączy ich chęć do działania i cel: sprawić by WMiI było najbardziej przyjaznym studentom i najlepszym pod względem jakości kształcenia wydziałem na UJ. 

Aby jednak tego dokonać potrzebują wsparcia wszystkich z Was w nadchodzących wyborach do WRSS, które odbędą się w dniach 15-16 maja poprzez USOS. Liczy się każdy głos, dlatego prosimy Was o wsparcie i przekazanie informacji znajomym!

 <a href="https://www.facebook.com/events/402355870587967/">➡️ Link do wydarzenia na Facebooku</a>