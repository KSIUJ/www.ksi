---
layout: halfpage
title:  13. Studencki Festiwal Informatyczny
date:   2017-03-22 23:43:38
post_img_url: /images/13sfi/plakat.jpg
language:   pl
---

Za nami kolejna, 13. już edycja Studenckiego Festiwalu Informatycznego. Jak co roku pasjonaci najnowszych technologii zjechali się do Krakowa by przez trzy dni dyskutować o informatyce w czasie licznych wykładów i warsztatów. Nie zabrakło największych gwiazd IT - w tym roku Festiwal odwiedzili m.in. Thomas H. Cormen (współtwórca słynnego "Wprowadzenia do algorytmów"), Andrew S. Tanenbaum (twórca Minixa), Jerzy Grębosz (autor niezastąpionej Symfonii C++) czy Paweł Sasko (jeden z twórców Wiedźmina). Nie zabrakło również  konkursów - miłośnicy grywalizacji zbierali kody w grze SeekFINDInput, codziennie można było też wziąć udział w konkursie SFIcture of the day, w którym należało wykonać zdjęcie związane z motywem danego dnia. W sobotę odbył się również turniej gry Hearthstone, który organizowany był po raz pierwszy i okazał się strzałem w dziesiątkę.  
    
Poza zaplanowanymi wykładami i warsztatami, uczestnicy mogli skorzystać z oferty przygotowanej przez sponsorów. Wiele osób w przerwie pomiędzy kolejnymi atrakcjami korzystało ze strefy chillout rozwiązując łamigłówki i grając na konsoli.

To wszystko sprawiło, że tegoroczna edycja okazała się rekordowa pod względem ilości uczestników - nasze wydarzenie odwiedziło ponad 5500 osób! Nie zatrzymujemy się jednak na tym i za rok liczymy na jeszcze więcej :) Razem z innymi współorganizatorami Kołem Naukowym BIT z AGH, Kołem Naukowym Informatyki UEK oraz Kołem Naukowym Informatyków PK już dziś zapraszamy na 14. edycję!

Więcej informacji o wydarzeniu można znaleźć na stronie [https://facebook.com/SFIkrakow](https://facebook.com/SFIkrakow).
